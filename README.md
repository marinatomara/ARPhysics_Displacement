# ARPhysics: H Μετατόπιση ως διάνυσμα 

Ο συγκεκριμένος πόρος αξιοποιεί την τεχνολογία Επαυξημένης Πραγματικότητας (Augmented Reality, AR) με χρήση έξυπνων φορητών συσκευών, για να ενισχύσει την κατανόηση της μετατόπισης ως φυσικού μεγέθους, των διανυσματικών της χαρακτηριστικών καθώς και του υπολογισμού της μεταξύ δύο θέσεων. Αποτελεί μια προσομοίωση στο 3Δ φυσικό χώρο και επιτρέπει την υπέρθεση του διανύσματος της μετατόπισης πάνω σε φυσικά αντικείμενα, κινούμενα σε μια ευθεία και σε σχέση με ένα σημείο αναφοράς. Ως αποτέλεσμα, ο χρήστης παρακολουθεί τη μεταβολή του διανύσματος της Μετατόπισης πάνω σε ένα πραγματικό αντικείμενο το οποίο κινεί ο χρήστης σε μια  ψηφιακά επαυξημένη (augmented) ευθεία, σε πραγματικό χρόνο.

Το αρχείο motion_displacement_2022.apk μπορεί να εγκατασταθεί είτε σε κινητά είτε σε tablet με λογισμικό android μέχρι την έκδοση Lollipop (όχι ios). Η εγκατάσταση γίνεται αφότου "κατέβει" το αρχείο, με διπλό κλικ πάνω στο εικονίδιο (όπως κάθε άλλη εφαρμογή τύπου apk), επιλέγοντας ΕΓΚΑΤΑΣΤΑΣΗ (install).

Στο αρχείο stickers_displacement.docx υπάρχει η εικόνα που θα πρέπει να κοπεί και να επικολληθεί στο αντικείμενο το οποίο θα επαυξηθεί με το διάνυσμα της θέσης.

Tο αρχείο ΜΕΤΑΤΟΠΙΣΗ_Φύλλο-Εργασίας.pdf αποτελεί φύλλο εργασίας με οδηγίες και ερωτήσεις που κατευθύνουν τον πειραματισμό μέσα στο περιβάλλον της εφαρμογής και βοηθούν στην εξαγωγή συμπερασμάτων σε σχέση με όσα παρατηρούνται.

Ο πόρος απευθύνεται κυρίως σε μαθητές της Β' Γυμνασίου, οι οποίοι διδάσκονται τα διανυσματικά μεγέθη που περιγράφουν τις κινήσεις των σωμάτων και συγκεκριμένα το φυσικό διανυσματικό μέγεθος ΜΕΤΑΤΟΠΙΣΗ (Σχολικό Βιβλίο Φυσικής Β΄Γυμνασίου, 2ο Κεφάλαιο, 2.1 Περιγραφή της Κίνησης, η Μετατόπιση).

Οι κύριοι μαθησιακοί στόχοι που υλοποιεί η συγκεκριμένη AR εφαρμογή είναι:

Ο προσδιορισμός των διανυσματικώνχαρακτηριστικών της Μετατόπισης
Ο προσδιορισμός της Μετατόπισης ενός κινούμενου αντικειμένου πάνω σε μία ευθεία και σε σχέση με ένα σημείο αναφοράς.

Η συγκεκριμένη εφαρμογή AR σχεδιάστηκε και αναπτύχθηκε στο πλαίσιο της διδακτορικής μου διατριβής, με τίτλο: “Σχεδιασμός και ανάπτυξη μαθησιακών εμπειριών Επαυξημένης Πραγματικότητας στη σχολική εκπαίδευση για την παιγνιώδη επικοινωνία και την κατανόηση θεμελιωδών εννοιών και φαινομένων Φυσικής“ (Οκτώβριος 2020, ΕΚΠΑ, Σχολή Οικονομικών και Πολιτικών Επιστημών, Τμήμα Επικοινωνίας και Μέσων Μαζικής Ενημέρωσης, Επιβλέπων ΚΑθηγητής: Γκούσκος Δημήτρης) https://pergamos.lib.uoa.gr/uoa/dl/object/2929900
